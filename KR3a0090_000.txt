# -*- mode: mandoku-view; -*-
#+TITLE: 張子抄釋
#+DATE: 2015-08-24 23:00:40.700920
#+PROPERTY: ID KR3a0090
#+PROPERTY: BASEEDITION WYG    
#+PROPERTY: JUAN 提要
<pb:KR3a0090_WYG_000-1a>¶
欽定四庫全書　　　　　子部一¶
　張子抄釋　　　　　　　儒家類¶
　　提要¶
　　　(臣/)等謹案張子抄釋六卷明吕柟撰是編摘¶
　　　録張子之書以西銘東銘為冠次正蒙十九¶
　　　篇次經學理窟十一篇次語録次文集而終¶
　　　以行狀亦每條各附以釋如周子抄釋之例¶
　　　首有嘉靖辛丑柟自序稱張子書存者止二¶
<pb:KR3a0090_WYG_000-1b>¶
　　　銘正䝉理窟語録文集而文集又未完止得¶
　　　二卷於馬伯循氏諸書皆言簡意實出於精¶
　　　思力行之後顧其書散見漫行渙無統紀而¶
　　　一義重出亦容有之暇嘗稡抄成帙注釋數¶
　　　言畧發大㫖以便初學觀省葢其謫官解州¶
　　　時作也案虞集作吳澄行状稱澄校正張子¶
　　　之書挈東西銘於篇首而正䝉次之大意與¶
　　　柟此本合澄本今未見柟此本簡汰不茍較¶
<pb:KR3a0090_WYG_000-2a>¶
　　　　世所行張子全書亦為精要矣乾隆四十五¶
　　　　年七月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR3a0090_WYG_000-3a>¶
張子抄釋原序¶
横渠張子書甚多今其存者止二銘正䝉理窟語録及¶
文集而文集又未完止得二卷於三原馬伯循氏然諸¶
書皆言簡意實出於精思力行之後至論仁孝神化政¶
教禮樂蓋自孔孟後未有能如是切者也顧其書散見¶
漫行涣無統紀而一義重出亦容有之暇嘗稡抄成帙¶
注釋數言略發大㫖以便初學者之觀省謫解之第三¶
年廵按潛江初公恐四方無是本也命刻諸解梁書院¶
<pb:KR3a0090_WYG_000-3b>¶
以廣布云嘉靖五年三月辛丑後學髙陵吕柟序¶
